192 Ρ. νιιωιωι MARoms

Balteus, et tereti subnectit fibula gemma²
Tertius Argolica hac galea contentus abito.

Haec ubi dicta, locum capiunt, signoque repente
Corripiunt spatia audito, limenque relinquunt
Effusi, nimbo similes3 simul ultima signant.
Primus abit, longeque ante omnia corpora Nisus
Emicat, et ventis et fulminis ocyor alis.
Proximus huic, longo sed proximus intervallo, 320
Insequitur Salius. Spatio post deinde relicto
Tertius Euryalus. [ipso
Euryalumque Helymus sequitur. Quo deinde sub
ο Ecce volat, calcemque teritjam calce Diores,
Incumbens humero: spatia et si plura supersint,
Transeat elapsus prior, ambiguumve relinquat.

Jamque fere spatio extremo fessique sub ipsam
Finem adventabant; levi cum sangnine Nisus
Labitur infelix ; caesis ut forte juvencis [baS.
Fusus humum viridesque super madefecerat her-
Hic juvenis,jam victor ovans, vestigia presso 331
Haud tenuit titubata solo ; sed pronus in ipso
Concidit immundoque fimo sacroque cruore.
Non tamen Euryali, non ille oblitus amorum ε
Nam sese opposuit Salio, per lubrica surgens ;
llle'autem spissa jacuit revolutus arena.

Emicat EurJaIUS, et munere victor amici

Prima tenet, plausuque volat fremituque secundo.
Post Helymus subit, et nunc tertia palma Diores.
Hic totum caveae consessum ingentis, ct ora 340
Prima patrum magnis Salius clamoribus implet;
Ereptumque dolo reddi sibi poscit honorem.
Tutatur favor Euryalum, lacrymaeque decorae,
Gratior et pulchro veniens in corpore virtus.
Adjuvat, et magna proclamat voce Diores,

Qui subiit palmae3 frustraque ad praemia venit
Ultima, si primi Salio redduntur honores.

