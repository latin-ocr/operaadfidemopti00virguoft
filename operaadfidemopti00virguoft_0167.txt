AENEIDOS ιιΒ. iv. 163

Hinc Gaetulae urbes, genus insuperabile bello, 40
Et Numidae infraeni cingunt, et inhospita Syrtis ;
Hinc deserta siti regio, lateque furentes
Barcaei. Quid bella Tyro surgentia dicam,
Germanique minas 3
Dis equidem auspicibus reor, et Junone secunda,
Huc cursum Iliacas vento tenuisse carinas. [regna ·
Quam tu urbem, soror, hanc cernes! quae surgere
Conjugio tali! Teucrum comitantibus armis,
Punica se quantis attollet gloria rebus !
Tu modo posce Deos veniam, sacrisque litatis, 50
Indulge hospitio, causasque innecte morandi;
Dum pelago desaevit hyems, et aquosus Orion,
Quassataeque rates, dum non tractabile coelum.
His dictisineensum animum inflammavit amore,
Spemque dedit dubiae menti, solvitque pudorem.
Principio delubra adeunt, pacemque per aras
Exquirunt : mactant lectas de more bidentes
Legiferae Cereri, Phoeboque, patrique Lyae03
Junoni ante omnes, cui vincla jugalia curae.
Ipsa tenens dextra pateram pulcherrima Dido, 60
Candentis vaccae media inter cornua fundit ;
Aut ante ora Det'im pingues spatiatur ad aras,
Instauratque diem donis, pecudumque reclusis
Pectoribus inhians, spirantia consulit exta.
Heu vatum ignarae mentes! quid vota furentem,
Quid delubra juvant? est mollis flamma medullas
Interea, et tacitum vivit sub pectore vulnus.
Uritur infelix Did0‚ totaque vagatur
Urbe furens: qualis conjecta cerva sagitta,
Quam procul incautam nemora inter Cressia fixit
Pastor agens telis‚liquitque volatile ferrum 71
Nescius; illa fuga silvas saltusque peragrat
Dictaeos; haeret lateri letalis arundo.
Nunc media AEneam secum per nioenia ducit.

