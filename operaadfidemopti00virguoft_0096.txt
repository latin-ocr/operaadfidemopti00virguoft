92 P. vrnorLu MAnoms

Illa quidem, dum te 'fugeret per flumina praeceps‘,
Immauem ante pedes hydrum moritura puella
Servantem ripas alta non vidit in herba.

At chorus aequalis Dryad um clamore supremos 460
Implerunt montes: flerunt Rhodopeiae arces,
Altaque Pangaea, et Rhesi Mavortia telluS,
Atque Getae, atque Hebrus, et Actias Orithyia.
Ipse, cava solans aegrum testudine amorem,

Te, dulcis conjux, te soloin littore secum,

Te veniente die, te decedente canebat.

Taenarias etiam fauces, alta ostia Ditis,

Et caligantem nigra formidine lucum
Ingressus,Manesque adiit, Regemque tremendum,
Nesciaque humanis precibus mansuescere corda.
At cantu commotae Erebi de sedibus imis 471
Umbrae ibant tenues, simulacraque luce carentum:
Quam multa in silvis avium se millia condunt,
Vesper ubi, aut hybernus agit de montibus imber:
Matres, atque viri, defunctaque corpora vita
Magnanimum heroum, pueri, innuptaeque pueliae,
Impositique rogis juvenes ante ora parentum;
Quos circum limus niger, et deformis arundo
Cocyti, tardaque palus inamabilis unda

Alligat, et novies Styx interfusa coercet. 480
Quin ipsae stupuere domus, atque intima leti
Tartara, coeruleosque implexae crinibus angues
Eumenides; tenuitque inhians tria Cerberus ora;
Atque Ixioniivento rota constitit orbis.

Jamque pedem referem, casus evaserat omnes3
Redditaque Eurydice superas veniebat ad auras,
Pone sequeus3 namque hanc dederat Proserpina

legem;
Cum subita incautum dementia cepit amantem,
Ignoscenda quidem, scirent si ignoscere Manes.
Restitit, Eurydicenque suam jam luce sub ipsa, 490
Immemor, heu! victusque animi respexit: ibi omnis

