GEORGICA. LlB. lv. 91

Hicjuvenem in latebris aversum a lumine Nympha
Collocat; ipsa procul nebulis obscura resistit.
Jam rapidus torrens sitientes Sirius Indos
Ardebat coelo, et medium Sol igneus orbem
Hauserat; arebant herbae, et cava flumina siccis
Faucibus ad limum radii tepefacta coquebant:
Cum Proteus consueta petens e fluctibus antra
lbat3 eum vasti circum gens humida ponti 430
Exultans, rorem late dispergit amarum.
Sternunt se somno diversae in littore phocae.
lpse (velut stabuli custos in montibus olim,
Vesper ubi e pastu vitulos ad tecta reducit,
Auditique lupos acuunt balatibus agni)
Considit scopulo medius, numerumque recenset.
Cujus Aristaeo quoniam est oblata facultas;
Vix defessa senem passus componere membra,
Cum clamore ruit magno, manicisque jacentem
Occupat. llle suae contra non immemor artis, 440
Omnia transformat sese in miracula rerum,
Ignemque, horribilemque feram, fluviumque li-
quentenl.
Verum ubi nulla fugam reperit fallacia, victus
ln sese redit, atque hominis tandem ore locutus:
Nam quis te, juvenum confidentissime, nostras
Jussit adire domos? quidve hinc petis? inquit.
At ille: [cuiquam.

Scis, Proteu‚ seis ipse; neque est te fallere
Sed tu desine velle. Deum praecepta secuti
Venimus huc, lapsis quaesitum oracula rebus.
Tantum effatus. Ad liaec vates vi denique multa
Ardentes oculos intorsit lumine glauc03 451
Et graviter frendens, sic fatis ora resolvit:

Non te nullius exercent numinis irae;
Magna luis commissa: tibi bas miserabilis Orpheus
Haudquaquam ob meritum poenas,niFata resistant,
suscitat, et rapta graviter pro conjuge saevit.

