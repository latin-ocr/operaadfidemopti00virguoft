i

l

⁷ GEonoiCA. Lm. ιν. . 89

Obstupuere: sed. ante alias Arethusa sorores
Prospiciens, summa flavum caput extulit unda.
Et procul : O gemitu non frustra exterrita tanto,
Cyrene soror; ipse tibi, tua maxima cura,
Tristis Aristaeus, Penei genitoris ad undam
Stat lacrymans, et te crudelem nomine dicit.
Huic perculsa nova mentem formidine mater,
Duc age, duc ad nos3 fas illi limina Divum
Tangere, ait. Simul alta jubet discedere late
Flumina, qua juvenis gressus inferret3 atillum 360
Curvata in montis faciem circumstetit unda,
Accepitque sinu vasto, misitque sub amnem.
Jamque domum mirans genitricis et humida regna,
Speluncisque lacus clausos, lucosque sonantes,
Ibat3 et ingenti motu stupefactus aquarum,
Omnia sub magna labentia flumina terra
Spectabat diversa locis, Phasimque, Lycumque,
Et caput, unde altus primum se erumpit Enipeus
Unde pater Tiberinus, et unde Aniena fluenta,
Saxosumque sonans Hypatini, Mysusque Cai'cus,
Et gemina auratus taurino cornua vultu 371
Eridanus, quo non alius per pinguia culta
In mare purpureum violentior influit amnis.
Postquam est in thalami pendentia pumice tecta
Perventum, et nati fletus cognovit inanes
Cyrene; manibus liquidos dant ordine fontes
Germanae, tonsisque ferunt mantilia villis.
Pars epulis onerant mensas, et plena reponunt
Pocula ; Panchaeis adolescunt ignibus arae.
Et mater: Cape Maeonii carchesia Bacchi; 380
Oceano libemus, ait. Simul ipsa precatur
Oceanumque patrem rerum, Nymphasque sorores,
Centum quae silvas, centum quae flumina servant.
'l‘er liquido ardentem perfudit nectare Vestam ;
Ter flamma ad summum tecti subjecta reluxit.
Omine quo firmans animum, sic incipit ipsa:

