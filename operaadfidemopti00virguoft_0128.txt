124 P. VIRG1L11 MARONis

Clamores simul horrendos ad sidera tollit:
Quales mugitus, fugit cum saucius aram

Taurus, et incertam excussit cervice securim.

At gemini lapsu delubra ad summa dracones
Effugiunt, saevaeque petuntT ritonidis arcem; [tur.
Sub pedibusque Deae, clypeique sub orbe tegun-
Tum vero tremefacta novus per pectora cunctis
Insinuat pavor; et scelus expendisse merentem
Laocoonta ferunt, sacrum qui cuspide robur 230
Laeserit, et tergo sceleratam intorserit hastam.
Ducendum ad sedes simulacrum, orandaque Divae
Numina conclamant.

Dividimus muros, et moenia pandimus urbis.
Accingunt omnes operi; pedibusque rotarum
Subjiciunt lapsus, et stupea vincula collo
Intendunt. Scandit fatalis machina muros,
Foeta armis. Pueri circum innuptaeque puellae
Sacra canunt, funemque manu contingere gaudent.
Illa subit, mediaeque minans illabitur urbi. 240

O patria, o Divum domus, Ilium, et inclyta bello
Moenia Dardanidum! quater ipso in limine portae
Substitit, atque utero sonitum quater arma dedere.
Instamus tamen immemores, caecique furore,

Et monstrum infelix sacrata sistimus arce.

Tunc etiam fatis aperit Cassandra futuris
Ora, Deijussu non unquam credita Teucris.

Nos delubra Deum miseri, quibus ultimus esset
Ille dies, festa velamus fronde per urbem.

Vertitur interea coelum, et ruit Oceano nox, 250
Involvens umbra magna terramque polumque,
Myrmidonumque dolos: fusi per moenia Teucri
Conticuere: sopor fessos complectitur artus.

Et jam Argiva phalanx instructis navibus ibat
A Tenedo, tacitae per amica silentia luuae,

Littora nota petens: flammas cum regia puppis
Extulerat; fatisque Deum defensus iniquis,

ἐ.

