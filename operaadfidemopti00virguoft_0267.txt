AENEmos Lm. vm, *263

Optime Graiugenum, cui me Fortuna precari,
Et vitta comtos voluit praetendere ramOS, · [Arcas‚
Non equidem extimui, Danaum qubd ductor et
Quodquea stirpe fores geminis conjunctus Atridis;
Sed mea me virtus, et sancta oracula Divum, 131
Cognatique patres, tua terris didita fama,
Coniunxere tibi, et fatis egere volentem.
c Dardanus, lliacae primus pater urbis et auctor,
Electra, ut Graii perhibent, Atlantide cretuS,
Advehitur Teucr‹›s; Electram maximus Atlas
Edidit, aethereos humero qui sustinet orbes.
Vobis Mercurius pater est, quem candida Maia
Cyllenae gelido conceptum vertice fudit. 139
At Maiam, auditis si quicquam credimuS, Atlas,
Idem Atlas generat, coeli qui sidera tollit.
Sic genus amborum scindit se sanguine ab uno.
His fretus, non legatos, neque prima per artem
Tentamenta tui pepigi: me, me ipse meumque
objeci caput, et supplex ad limina veni.
Gens eadem, quae te, crudeli Daunia bello
Insequitur; nos si pellant, nihil abfore cred unt,
Quin omnem Hesperiam penitus sua sub juga
mittant;
Et mare,quod supra, teneant, quodque alluit infra.
Accipe, daque fidem. Sunt nobis fortia bello 150
Pectora, sunt animi, et rebus spectata juventus.
Dixerat AEneas: ille os oculosque loquentis
jamdudum, et totum lustrabat lumine corpus,
Tum sic pauca refert: Ut te,fortissime Teucrum,
Accipio agnoscoque libens! ut verba parentis
Et vocem Anchisae magni vultumque recordor!
Nam memini Hesionae visentem regna sororis
Laomedontiaden Priamum, Salamina petentem,
Protenus Arcadiae gelidos invisere fines.
Tum mihi prima genas vestibat flore juventa ; icio

