96 Ρ. vtaonu MAnoms

Ostia, dives opum, studiisque asperrima belii:
Quam Juno fertur terris magis omnibus unani
posthabita coluisse Samo. Hic illius arma,
Hic currus fuit: hoc regnum Dea gentibus esse,
Si qua fata sinant, jam tum tenditque fovetque.
Progeniem sed enim Trojano a sanguine duci '
Audierat, Tyrias olim quae verteret arces. ΩΟ
Hinc populum, late regem, belloque superbum,
Venturum excidio Libjyae3 sic volvere Parcas.
Id metuens, veterisque memor Saturnia belli,
Prima quod ad Trojarn pro caris gesserat Argis:
Necdum etiam causae irarum, saevique dolores
Exciderant animo. Manet alta mente repostum
Judiciuni Paridis, spretaeque injuria formae,
Et genus invisum, et rapti Ganymedis honores.
His accensa super,jactatos aequore toto
froas, reliquias Danaum atque immitis Achilli,
Arcebat longe Latio: multosque per annos 31
Errabant acti fatis maria omnia circum.
Tantae molis erat Romanam condere gentem.

Vix e conspectu Siculae telluris in altum
Vela dabant laeti, et spumas salis aere ruebant;
Cum Juno, aeternum servans sub pectore vulnus,
Haec secum: Mene incepto desistere victam,
Nec posse Italia Teucrorum avertere regem?
Quippe vetor fatis. Pallasne exurere classem
Argivum, atque ipsos potuit submergere pamm,
Unius ob noxam, et furias Ajacis Oilei? 41
Ipsa Jovis rapidum iaculata e nubibus ignem,
Disjecitque rates, exertitque aequora ventis:
Illum exspirantem transfixo pectore flammas
Turbine corripuit, scopuloque infixit acuto.
Ast ego, quae Divum incedo regina, Jovisque
Et soror et conjux, uua cum gente tot annos
Bella gero, Et quisquam numen Iunonis adoret
Praeterea, aut supplex aris imponat honorem?

