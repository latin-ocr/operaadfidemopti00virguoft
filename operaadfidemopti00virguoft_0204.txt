200 ΣΡ. VIRGILII MARONIS

Adversis spatiis; alternosque orbibus orbes
Impediunt, pugnaeque cient simulacra sub armis.
Et nunc terga fuga nudant, nunc spicula vertunt
lnfensi, facta pariter nunc pace feruntur.
Ut quondam Creta fertur Labyrinthus' in alta
Parietibus textum caecis iter, ancipitemque
Mille viis babuisse dolum, qua signa sequendi 590
Falleret indeprensus et irremeabilis error.
Haud aliter Teucrum nati vestigia cursu
Impediunt, texuntque fugas et praelia ludo:
Delphinum similes, qui per maria humida nando
Carpathium Libycumque secant, luduntque per
undas
Hunc morem cursfiS‚ atque haec certamina primus
Ascanius, longam muris cum cingeret Albam,
Retulit, et priscos docuit celebrare Latinos ;
Quo puer ipse modo, secum quo Troia pubes.
Albani docuere su0s; hinc maxima porro 600
Accepit Roma, et patrium serv avit honorem,
Troiaque nunc, pueri, Trojanum dicitur agmen.
Hac celebrata tenus sancto certamina patri.
Hic primum Fortuna fidem mutata novavit.
Dum variis tumulo referunt solemnia ludis,
Irim de coelo misit Saturnia Juno
Iliacam ad classem; uentosque aspirat eunti,
Multa movens, necdum antiquum saturata dolorem.
Illa viam celerans per mille coloribus arcum,
Nulli visa cito decurrit tramite virgo, 610
Conspicit ingentem concursum; et littora lustrans,
Desertosque videt portus, classemque relictam.
At procul in sola secretae Troades acta
Amissum Anchisen flebant, cunctaeque profundum
Pontum aspectabant flentes: heu! tot vada fessis
Et tantum superesse maris, vox omnibus una.
Urbem orant: taedet pelagi perferre laborem.

