96 Ρ. V1RG1L11 MARONIS

immunisque sedens aliena ad pabula fucus,
Aut asper crabro imparibus se immiscuit armis ;
Aut dirum tineae genus, aut invisa Minervoe
Laxos in foribus suspendit aranea casseS.
Quo magis exhaustae fuerint, hoc acrius omnes
Incumbent generis lapsi sarcire ruinas, 249
Complebuntque foros, et floribus horrea texent.
Si vero (quoniam casus apibus quoque nostros
Vita tulit) tristi languebunt corpora morbo;
Quod jam non dubiis poteris cognoscere signis t
Continuo est aegris alius color; horrida vultum
Deformat macies; tum corpora luce carentum
Exportant tectis, et tristia funera ducunt;
Aut illae pedibus connexae ad limina pendent,
Aut intus clausis cunctantur in aedibus omnes,
Ignavaeque fame, et contracto frigore pigrae. 259
Tum sonus auditur gravior, tractimque susurrant;
Frigidus ut quondam silvis immurmurat Auster,
Ut mare sollicitum stridet refluentibus undis,
AEstuat ut clausis rapidus fornacibusignis.
Hic jam galbaneos suadebo incendere odores,
Mellaque arundineis inferre canalibus, ultro
Hortantem, et fessas ad pabula nota vocantem.
Proderit et tunsum gallae admiscere saporem,
Arentesque rosaS‚ aut igni pinguia multo
Defruta, vel psithia passos de vite racemOS, [rea.
Cecropiumque thymum, et grave olentia centau-
Est etiam fios in pratiS, cui nomen amello ί271
Fecere agricolae, facilis quaerentibus herba.
Namque uno ingentem tollit de cespite silvam,
Aureus ipse; sed in foliis, quae plurima circum
Funduntur, violae sublucet purpura nigrae.
Saepe Deum nexis ornatae torquibus arae.
Asper in ore sapor: tonsis in vallibus illum
PastoreS, et curva legunt prope flumina Mellae.
Hujus odorato radices incoque Baccho.

