AENEtnos Lm. x. 317

Dispersa immittit silvis incendia pastor ;
Correptis subito mediis, extenditur una

Horrida per latos acies Vulcania campos;

Ille sedens victor flammas despectat ovantes.
Non aliter socium virtus coit omnis in unum, 410
Teque juvat, Palla. Sed bellis acer Halesus
Tendit in adversos, seque in sua colligit arma.
Hic mactat Ladona, Pheretaque, Demodocumque:
Strymonio dextram fulgenti diripit ense,

Elatam in jugulum: saxo serit ora Thoantis,
Ossaque dispergit cerebro permixta cruento,
Fata canens silvis genitor celarat Halesum3

Ut senior leto canentia lumina solvit ;

Injecere manum Parcae, telisque sacr-arunt
Evandri: quem sic Pallas petit ante precatus: 420
Da nunc, Tybri pater, serre, quod missile libro,
Fortunam atque viam duri per pectus Halesi.
Haec arma exuviasque viri tua quercus habebit.
Audiit illa Deus: dum texit Imaona Halesus,
Arcadio infelix telo dat pectus inermum.

At non caede viri tanta perterrita Lausus,
Pars ingens belli, sinit agmina. Primus Abantem
Oppositum interimit, pugnae nodumque moram-
Sternitur Arcadiae proles, sternuntur Etrusci ; [que.
Et vos, o Graiis imperdita corpora, Teucri. 430
Agmina concurrunt, ducibusque et viribus aequis:
Extremi addensent acies; nec turba moveri
Tela manusque sinit. Hinc Pallas instat et tugen
Hinc contra Lausus: nec multum discrepat aetas;
Egregii forma: sed queis fortuna negarat
In patriam reditus. ipsos concurrere passus
Haud tamen inter se magni regnator Olympi :
Mox illos sua fata manent majore sub liostc.

Interea soror alma monet succurrere Lauso
Turnum, qui volucri curru medium secat agmen,

