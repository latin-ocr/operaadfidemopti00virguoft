232 P. VIRGILII MARONIS

Fixerit aeripedem cervam licet, aut Erymanthi
Pacarit nemora, et Lernam tremefecerit arcu.
Nec qui pampineis victor juga flectit habenis
Liber, agens celso Nisae de vertice tigres·
Et dubitamus adhuc virtutem extendere factis?
Aut metus Ausonia prohibet consistere terra 3 ‘ae'
Quis procul ille autem, ramis insignis olivae,
Sacra ferens 2 nosco crines incanaque menta
Regis Romani: primus qui legibus urbem 810
Fundabit, Curibus parvis et paupere terra
Missus in imperium magnum. Cui deinde subibit,
Otia qui rumpet patriae, residesque movebit
Tullus in arma viros, et jam desueta triumphis
Agmina. Quem juxta sequiturjactantior Ancus,
Nunc quoque jam nimium gaudens popularibus
anns.

Vis et Tarquinios reges, animamque superbam
Ultoris Bruti, fascesque videre receptos ’ἔ
Consulis imperium his primus, saevasque secures
Accipiet ; natosque pater, nova bella'fr'noventes,
Ad poenam pulchra pro libertate vocabit. 521
Infelix ! utcunque ferent ea facta minoresf:
Vincet amor patriae laudumque immensa cupido.
Quin Decios, Drusosque procul, saevumque securi
Aspice Torquatum, et referentem signa Camillum.
111ae autem, paribus quas fulgere cernis in armis·‚
Concordes animae nunc, et duni nocte premuntur,
Heu quantum inter se bellum, si lumina vitae
Attigerint, quantas acies stragemque ciebunt !
Aggeribus socer Alpinis, atque arce Monoeci 830
Descendens; gener adversis instructus Eois.
Ne, pueri, ne tanta animis assuescite bella ;
Neu patriae validas in viscera vertite vires,
Tuque prior, tu parce, genus qui ducis Olympo ς
Projice tela manu, sanguis meus.

Ille triumphata Capitolia ad alta Corintho

