AENEIDOS [ΑΒ. 1. 113

Non opis est nostrae, Dido; nec quicquid ubique
est
Gentis Dardaniae, magnum quae sparsa per orbem .
Di tibi, si qua pios respectant numina, si quid
Usquam justitiae est et mens sibi conscia recti,
Praemia digna ferant. Quae te tam laeta tulerunt
Saecula'! qui tanti talem genuere parentes?
In freta dum fluvii current, dum montibus umbrae
Lustrabunt convexa, polus dum sidera pascet;
Semper honos, nomenque tuum, laudesque mane-
bunt;
Quae me cunque vocant terrae. Sic fatus, amicum
Ilionea petit dextra, laevaque Serestum t 611
Post alios, fortemque Gyan, fortemque Cloanthum.
Obstupuit primo aspectu Sidonia Dido,
Casu deinde viri tant03 et sic ore locuta est:
Quis te, nate Dea, per tanta pericula casus
Insequitur! quae vis immanibus applicat oris?
Tune ille AEneas, quem Dardanio Anchisae
Alma Venus Phrygii genuit Simoentis ad undam‘l
Atque equidem Teucrum memini Sidona venire,
Finibus expulsum patriis, nova regna. petentem
Auxilio Beli. Genitor tum Belus opimam 621
Vastabat Cyprum, et victor ditione tenebat.
Tempore jam ex illo casus mihi cognitus urbis
Trojanae, nomenque tuum, regesque Pelasgi.
Ipse hostis Teucros insigni laude ferebat,
Seque ortum antiqua Teucrorum a stirpe volebat.
Quare agite, o tectis, juvenes, succedite nostris!
Me qu'oque per multos similis fortuna labores
lactatam, hac demum voluit consistere terra.
Non ignara mali, miseris succurrere disco. 630
Sic memorat, simul AEnean in regia ducit
Tecta, simul Divum templis indicit honorem.
Nec minus interea sociis ad littora mittit
Viginti tauros, magnorum horrentia centum

