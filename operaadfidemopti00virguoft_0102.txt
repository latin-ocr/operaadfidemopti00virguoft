98 P. VIRGlLlI MARONIS

Qua data porta, ruunt, et terras turbine perflant.
Incubuere mari, totumque a sedibus imis
Una Eurusque Notusque ruunt, creberque procel-
AfricuS, et vastos volvunt ad littora fluctus. [lis
Insequitur clamorque virum, stridorque rudentum.
Eripiunt subito nubes coelumque, diemque,
Teucrorum ex oculis : ponto nox incubat atra.
Intonuere poli, et crebris micat ignibus aether; 90
Praesenteinque viris intentant omnia mortem.
, Extemplo AEneae solvuntur frigore membra.
Ingemit, et duplices tendens ad sidera palmas,
Talia voce refert ι Ο terque quaterque beati,
Queis ante ora patrum, Trojae sub moenibus altis,
Contigit oppetere ! ὂ Danaum fortissime gentis,
Tydide, mene Iliacis occumbere campis
Non potuisse, tuaque animam hanc effundere
dextra !
Saevus ubi telo AEacidae jacet Hector, ubi ingens
Sarpedon ; ubi tot Simois correpta sub undis 100
Scuta virum, galeasque, et fortia corpora volvit.
Talia jactanti stridens Aquilone procella
Velum adversa ferit, fluctusque ad sidera tollit.
Franguntur remi z tum prora avertit, et undis
Dat latus ε insequitur cumulo praeruptus aquae
mons.
Hi summo in fluctu pendent, his unda dehiscens
Terram inter fluctus aperit ; furit aestus arenis.
Tres Notus abreptas in saxa latentia torquet;
Saxa vocant Itali, mediis quae in fiuctibus‚Aras,
Dorsum immane mari summO. Tres Eurus ab
In brevia et syrtes urget, miserabile visu ; [alto
Illiditque vadis, atque aggere cingit arenae. 112
Unam, quae Lycios fidumque vehebat Orontem,
Ipsius aute oculos ingens a vertice pontus
In puppim ferit: excutitur, pronusque magister
Volvitur in caput: ast illam ter fluctus ibidem ·

