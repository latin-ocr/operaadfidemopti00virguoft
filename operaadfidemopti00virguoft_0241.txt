AEnssmos Lm. vu, 237

Examen subitum ramo frondente pependit.
Continuo vates: Externum cernimus, inquit,
Adventare virum; et partes petere agmen easdem
Partibus ex isdem, et summa dominarier arce. 70
Praeterea castis adolet dum altaria taedis,
Etjuxta genitorem adstat Lavinia virgo,
Visa, nefas, longis comprendere crinibus ignem,
Atque omnem ornatum flamma crepitante cremari,
Regalesque accensa comas, accensa coronam
Insignem gemmis; tum fumida lumine fulvo
Involvi‚ ac totis Vulcanum spargere tectis.
ld vero horrendum ac visu mirabile ferri.
Namque fore illustrem fama fatisque canebant
Ipsam, sed populo magnum portendere bellum. 80
At rex sollicitus monstris, oracula Fauni,
Fatidici genitoris, adit, lucosque sub alta
Consulit Albunea; nemorum quae maxima sacro
Fonte sonat, saevamque exhalat opaca mephitim.
Hinc ltalae gentes omnisque OEnotria tellus
ln dubiis responsa petunt. Huc dona sacerdos
Cum tulit, et caesarum ovium snb nocte silenti
Pellibus incubuit stratiS‚ somnosque petivit;
Multa modis simulacra videt volitantia miris,
Et varias audit voces, fruiturque Deorum 90
Colloquio, atque imis Acheronta affatur Avernis.
Hic et tum pater ipse petens responsa Latinus,
Centum lanigeras mactabat rite bidentes;
Atque harum effultus tergo stratisque jacebat
Velleribus· Subita ex alto vox reddita luco est:
Ne pete connubiis natam sociare Latinis,
O mea progenies: thalamis neu crede paratis,
Externi veniunt generi, qui sanguine nostrum
Nomen in astra ferant; quorumque a stirpe ne·
potes
Omnia sub pedibus, qua Sol utrumque recurrens

