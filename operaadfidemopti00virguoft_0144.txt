140 Ρ. vmclml MARoms

Non ego Myrmidonum sedes Dolopumve superbas
Aspiciam, aut Graiis servitum matribus ibo,
Dardanis, et Divae Veneris nurus.
Sed me magna Deum genitrix his detinet oris,
Jamque vale, et nati serva communis amorem.
Haec ubi dicta dedit, lacrymantem et multa volen-
Dicere‚ deseruit, tenuesque recessit in auras, [tem
Ter conatus ibi collo dare brachia circum3 792
Ter frustra comprensa manus effugit imago,
Par levibus ventis, volucrique simillima somno,
Sic demum socios consumta nocte reviSO.
Atque hie ingentem comitum affluxisse novorum
Invenio admirans numerum ; matresque, virosque,
Collectam exilio pubem, miserabile vulgus,
Undique convenere, animis opibusque parati,
In quascunque velim pelago deducere terras. 800
Jamque jugis summae surgebat Lucifer Idae,
Ducebatque diem ; Danaique obsessa tenebant
Limina portarum, nec spes opis ulla dabatur.
Cessi, et sublato montem genitore petivi.

m

LIBER 111.

POSTQU AM res Asiae Priam que evertere gentem
Immeritam visum Superis, ceciditque superbum
Ilium, et omnis humo fumat Neptunia Troja ;
Diversa exilia, et desertas quaerere terras,
Auguriis agimur Divfim3 classemque sub ipsa
Antandr0‚ et Phrygiae molimur montibus Ida:;
Incerti quo fata ferant, ubi sistere detur ;
Contrahimusque viros. Vix prima inceperat aestas,
Et pater Anchises dare fatis vela jubebat;
Littora cum patriae lacrymans‚portnsq ue relinquo,
Et campos ubi Troja fuit: feror exul in altum 11
Cum sociis, natoque, Penatibus, et magnis Dis.

