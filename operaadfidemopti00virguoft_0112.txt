108 P. v1RG1L11 MARoms

Qualis apes aestate nova per florea rura 430
Exercet sub sole labor, cum gentis adultos
Educunt foetus, aut cum liquentia mella
Stipant, et dulci distendunt nectare cellas ;
Aut onera accipiunt venientum, aut agmine facto
Ignavum fucos pecus a praesepibus arcent.
Fervet opus, redolentque thyino sragrmda mella.
O fortunati, quorum jam moenia surgunt. Ι
AEneas ait, et fastigia suspicit urbis.
Infert se septus nebula, mirabile dictu, 439
Per mediOS, miscetque viris; neque cernitur uni.
Lucus in urbe fuit inedia, laetissimus umbra:
Quo primum jactati undis et turbine Poeni
Effudere loco signum, quod regia Juno
Monstraiat, caput acris equi: sic nam fore bello
Egregiam‚ et facilem victu per saecula gentem.
Hic templum Juuoni ingens Sidonia Dido
Condebat, donis opulentum et numine Divae:
AErea cui gradibus surgebant limina, nexaeque
AEre trabeS‚ foribus cardo stridebat aenis.
Hoc primiim in luco nova res oblata timorem 450
Leniit; hic primum AEneas sperare salutem
Ausus, et afflictis melius confidere rebus.
Namque, sub ingenti lustrat dum singula templo,
Reginam opperiens; dnm, quae fortuna sit urbi,
Artificumque manus inter se operumque laborem
Miratur, sidet Iliacas ex ordine pugnas,
Bellaque jam fam-21 totum vulgata per orbem ;
Atridas, Priamumque, et saevutn ambobus Achil-
lem.
Constitit, et lacrymans ε Quisjam locus, inquit,
Achate,
Quae regio in terris nostri non plena laboris P 460

En Priamus: sunt hic etiam sua praemia laudi;
Sunt lacrymae rerum, et mentem mortalia tan-
gunt.

