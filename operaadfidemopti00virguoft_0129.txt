AENEmos Lm. 11. 125

Inclusos utero Danaos et pinea furtim
Laxat claustra Sinon: illos patefactus ad auras
Reddit equuS, laetique cavo se robore promunt 260
Tisandrus Sthenelusque duces, et dirus Ulysses‚
Demissum lapsi per funem; Athamasque, Thoas-
que, ’
Pelidesque Neoptolemus, primusque Machaon,
Et Menelaus, et ipse, doli fabricator Epeos.
Invadunt urbem somno vinoque sepultam :
Caeduntur vigiles; portisque patentibus omnes
Accipiunt socios, atque agmina conscia jungunt.
V Tempus erat, quo prima quies mortalibus aegris
Incipit, et dono Divum gratissima serpit. 269
In somnis ecce ante oculos moestissimus Hector
Visus adesse mihi, largosque effundere fletus;
Raptatus bigis, ut quondam, aterque cruento
Pulvere, perque pedes trajectus lora tumentes.
Hei mihi, qualis erat! quantum mutatus ab illo
Hectore, qui redit exuvias indutus Achillis,
Vel Danaum Phrygios jaculatus puppibus ignes. ¹ V
Squalentem barbam, et concretos sanguine crines,
Vulneraque illa gerens, quae circum plurima
muros
Accepit patrios: ultro flens ipse videbar 279
Compellare virum, et moestas expromere voces :
O lux Dardani-ce! spes o fidissima Teucrum !
Quae tantae tenuere morae‘l quibus Hector ab oris
Expectate venis? ut te post multa tuorum
Funera, post varios hominumque urbisque labores,
Defessi aspicimus ’ἔ quae causa indigna serenos
Foedavit vultus? aut cur haec vulnera cerno?
Ille nihil; nec me quaerentem vana moratur;
Sed graviter gemitus iuno de pectore ducens:
lieu fuge, nate Dea, teque liis (ait) eripe flammis.
Hostis babet muros; ruit alto a culmine Troja.
Sat patriae Priamoque datum z si Pergama dextra

