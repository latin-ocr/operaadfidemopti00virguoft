78 Ρ. VIRGILH MARoms

Flumina; nec somnos abrumpit cura salubres. 530
Tempore non alio dicunt regionibus illis
Quaesitas ad sacra boves Junonis, et uris
Imparibus ductos alta ad donaria currus.
Ergo aegre rastris terram rimantur, et ipsis
Unguibus infodiunt fruges, montesque per altos
Contenta cervice trahunt stridentia plaustra.
Non lupus iusidias explorat ovilia circum,
Nec gregibus nocturnus obambulat; acrior illum
Cura domat: timidi damae cervique fugaces 539
Nunc interque canes et circum tecta vagantur.
Jam maris immensi prolem, et genus omne na-
tantum,
Littore in extrem0, ceu naufraga corpora, fluctus
Proluit: insolitae fugiunt in flumina phocae.
Interit et curvis frustra defensa latebris
Vipera, et attoniti squamis astantibus hydri.
Ipsis est aer avibus non aequus, et illae
Praecipites alta vitam sub nube relinquunt.
Praeterea, nec jam mutari pabula refert,
Quaesitaeque nocent artes: cessere magistri, 549
Phillyrides Chiron, Amythaoniusque Melampus.
Saevit et in lucem Stygiis emissa tenebris
Pallida Tisiphone, Morbos agit ante Metumque,
Inque dies avidum surgens caput altius effert.
Balatu pecorum, et crebris mugitibus amnes,
Arentesque sonant ripae, collesque supini. [ipsis
Jamque catervatim dat stragem, atque aggerat
In stabulis turpi dilapsa cadavera tabo:
Donec humo tegere, ac foveis abscondere discant.
Nam neque erat coriis usus; nec viscera quisquam
Aut undis abolere potest, aut vincere flamma. 560
Nec tondere quidem morbo illuvieque peresa
Vellera, nec telas possunt attingere putres.
Verum etiam invisos si quis tentarat amictus;
Ardentes papulas, atque immundus olentia sudor

