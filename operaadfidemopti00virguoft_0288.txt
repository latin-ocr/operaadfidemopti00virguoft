284 P. vincum MARoms

Dixerat; idque ratum, Stygii per flumina fratris,
Per pice torrentes atraque voragine ripas,
Annuit, et totum nutu tremefecit Olympum.
Ergo aderat promissa dies, et tempora Parcae
Debita complerant ; cum Turni injuria Matrem
Admonuit sacris ratibus depellere taedas.
Hic primum nova lux oculis offulsit, et ingens llo
Visus ab Aurora coelum transcurrere nimbus,
Idaeique chori: tum vox horrenda per auras
Excidit, et Troiim Rutulorumque agmina complet:
Ne trepidate meaS, Teucri, defendere naves,
Neve armate manus: maria ante. exurere Turno
Quam sacras dabitur pinus. Vos ite solutae,
lte, Deae pelagi; Genitrix jubet. Et sua quaeque
Continuo puppes abrumpunt vincula ripis,
Delphinumque modo demersis aequora rostris 1 19
Ima petunt. Hinc virgineae (mirabile monstrum)
Reddunt se totidem facies, pontoque feruntur;
*Quot prius aeratae steterant ad littora proram*
Obstupuere animis Rutuli : conterritus ipse
Turbatis Messapus equis; cunctatur et amnis
Rauca sonans, revocatque pedem Tiberinus ab
At'non audaci cessit fiducia Turno. [alto.
Ultro animos tollit dictis, atque increpat ultro:
Trojanos haec monstra petunt : his Jupiter ipse
Auxilium solitum eripuit : non tela, nec ignes
ExpectantRutulOS. Ergo mariainvia Teucris, 130
Nec spes ulla fugae3 rerum pars altera ademta est:
Terra autem in manibus nostris ; tot millia gentes
Arma ferunt Italae. Nil me fatalia terrent,
Si qua Phryges prae se jactant, responsa Deorum.
Sat fatis Venerique datum, tetigere quod arva
Fertilis Ausoniae Troes ε sunt et mea contra
Fata mihi, ferro sceleratam exscindere gentem,
Conjuge praerepta. Nec solos tangit Atridas

