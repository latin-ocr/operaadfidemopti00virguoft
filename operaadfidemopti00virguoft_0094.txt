90 P.v1RG·1Ls1 MAnoms -

Est m Carpathio Neptuni gurgite vates,
Coeruleus Proteus, magnum qui piscibus aequor,
‘Etjuncto bipedum curru metitur equorum.

Hic nunc Emathiae portuS, patriamque revisit 390
Pallenen ; bunc et nympbae veneramur, et ipse
Grandaevus Nereus ι novit namque omnia vateS,
Quae sint, quae fuerint, quae mox ventura trahantur.
Quippe ita Neptuno visum est ; immania cujus
Armenta, et turpes pascit sub gurgite phocas.
Hic tibi, nate, prius vinclis capiendus, ut omnem
Expediat morbi causam, eventusque secundet.
Nam sine vi non ulla dabit praecepta, neque illum
Orando flectes 3 vim duram et vincula capto 399
Tende: doli circum haec demum frangenturinaneS.
Ipsa ego te, medios cum Sol accenderit aestus,
Cum sitiunt herbae, et pecori jam gratior umbra est,
In secreta senis ducam, quo fessus ab undis

Se recipit ; facile ut somno aggrediare jacentem.
Verum ubi correptum manibus, vinclisque tenebis,
Tum variae illudent species, atque ora ferarum.
Fiet enim subito sus horriduS, atraque tigris,
Squamosusque draco, et fulva cervice leaena:
Aut acrem flammae sonitum dabit, atque ita vinclis
Excidet, aut in aquas tenues dilapsus abibit. 410
Sed quanto ille magis formas se vertet in onuieS‚
Tanto, nate, magis contende tenacia vincla ε
Donec talis erit, mutato corpore, qualem
videris, incepto tegeret cium lumina somno.

Haecait, et liquidum ambrosiae diffudit odorem,
Quo totum nati corpus perduxit; atilli
Dulcis compositis spiravit crinibus aura, [ingens
Atque habilis membris venit vigor. Est specus
Exesi latere in montis; quo plurima vento
Cogitur, inque sinus scindit sese unda reductos ;
Deprensis olim statio tutissima nautis. 421
Intus se vasti Proteus tegit objice saxi.

