4-8 P. vtssfflml MARONis

conserere, atque olea magnum vestire Taburnum.
Tuque ades, inceptumque una decurre laborem,
O decus, o famae merito pars maxima nostrae, 40
Maecenas, pelagoque volans da vela patenti.
Non ego cuncta meis amplecti versibus opto:
Non, milii si linguae centum sint, oraque centum,
Ferrea vox: ades, et primi lege littoris oram.
In manibus terrae z non liic te carmine ficto,
Atque per ambages et longa exorsa, tenebo.
Sponte sua quae se tollunt in luminis auras,
Infoecunda quidem, sed laeta et fortia surgunt.
Quippe solo natura subest. Tamen haec quoque
si quis
luserat, aut scrobibus mandet mutata subactis, 50
Exuerint silvestrem animumn cultuque frequenti,
‚In quascunque voces artes, baud tarda sequentur.
Necnon et sterilis, quae stirpibus exit ab imis,
Hoc faciet, vacuos si sit digesta per agros:
Nunc altae frondes et rami matris opacant,
Crescentique adimunt foetus, uruntque ferentem.
²<- Jam, quae seminibus jactis se sustulit arbos,
Tarda venit, seris factura nepotibus umbram ;
Pomaque degenerant succos oblita priores ;
Et turpes avibus praedam fert uva racemos. 60
Scilicet omnibus est labor impendendus, et omnes
Cogendae in sulcum, ac multa mercede domandae.
Sed truncis oleae melius, propagine vites
Respondent, solido Paphiae de robore myrtus,
Plantis et (lurae coryli nascuntur, et ingens
FraxiHUS‚ Herculeaeque arbos umbrosa corouae,
Chaoniique patris glandes; etiam ardua palma ’
Nascitur, et casus abies visura marinos.
Inseritur vero et foetu nucis arbutus horrida,
Et steriles platani malos gessere valentes ; 70
Castaueae fagus, ornusque incanuit albo
l'lore piri, glandemque sues fregere sub ulmis. Υ

