AENEIDOS LIB. VI. 213

Reliquias vino et bibulam lavere favillam;
Ossaque lecta cado texit Chorinaeus aheno.
ldem ter socios pura circumtulit unda,
Spargens rore levi et ramo felicis olivae: ,⁶230
Lustravitque viros, dixitque novissima verba.
At pius AEneas ingenti mole sepulcrum
Imponit‚ suaque arma viro, remumque, tubamque,
Monte sub aerio, qui nunc Misenus ab illo
Dicitur, aetemumque tenet per secula nomen.
His actis, propere exequitur praecepta Sibyllae.
Spelunca alta fuit, vastoque immanis hiatu,
Scrupea, tuta lacu nigro nemorumque tenebris;
Quam super haud ullae poterant impune volantes
Tendere iter pennis: talis sese halitus atris 240
Faucibus effundens supera ad convexa ferebam
Unde locum Graii dixerunt nomine Aornon.
Quatuor hic primurn nigrantes terga juvencos
Constituit, frontique invergit vina sacerdos;
Et summas carpens media inter cornua setas,
Ignibus imponit sacris libamina prima, [tem
Voce vocans Hecaten, coeloque Ereboque poten-
Supponunt alii cultros, tepidumque cruorem
Suscipiunt pateris. Ipse atri velleris agnam
AEneas matri Eumenidum magnaeque sorori 2:30
Ense ferit; sterilemque tibi, Proserpina, vaccam.
Tum Stygio regi nocturnas inchoat arae,
, Et solida imponit taurorum viscera flammis,
Pingue superque oleum fundens ardentibus extis.
Ecce autem, primi sub lumina Solis et ortus,
Sub pedibus mugire solum, et juga coepta moveri
Silvaru1n; visaeque canes ululare per umbram,
Adventante Dea. Procul o, procul este, profani,
Conclamat vates, totoque absistite luco.
Tuque invade viam, vaginaque eripe ferrum ; QGO
Nunc animis opus, AEnea, nunc pectore firmo.

