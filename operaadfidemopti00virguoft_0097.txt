GEORGICA. Lm. IV· 93

Effusus labor, atque immitis rupta tyranni 492
Foedera, terque fragor stagnis auditus Avernis,
Illa, Quis et me, inquit, miseram, et te perdidit,
Orpheu?
Quis tantus furor? en iterum crudelia retro
Fata vocant, conditque natantia lumina somnus.
Jamque vale: feror ingenti circumdata nocte,
Invalidasque tibi tetidem, heu! non tua, palmas,
Dixit, et ex oculis subito, ceu fumus in auras
Commixtus tenues, fugit diversa; neque illum 500
Prensantem nequicquam umbras, et multa volen-
Dicere, praeterea vidit; nec portitor Orci [tem
Amplius objectam passus transire paludem.
Quid faceret? quo se rapta bis conjuge ferret?
Quo fletu Manes, qua numina voce moveret?
llla quidem Stygia nabat jam frigida cymba.
Septem illum totos perhibent ex ordine menses
Rupe sub aeria deserti ad Strymonis undam
Flevisse, et gelidis haec evolvisse sub antris,
Mulcentem tigres, et agentem carmine quercuS.
Qualis populea moereus Philomela sub umbra 511
Amissos queritur foetus, quos durus arator
Observans nido implumes detraxit3 at illa
flet noctem, ramoque sedens miserabile carmen
Integrat, et moestis late loca questibus implet.
Nulla Venus, nullique animum flexere hymenaei.
Solus Hyperboreas glacieS, Tanaimque nivalem,
Arvaque Rhipaeis nunquam viduata pruinis
Lustrabat; raptam Eurydicen, atque irrita Ditis
Dona querens: spretae Ciconum quo munere ma-
tres, 520
Inter sacra Deum, nocturnique orgia Bacchi,
Discerptum latosjuvenem sparsere per agros-
Tum quoque, marmorea caput a cervice revulsum
Gurgite cum medio portans OEagrius Hebrus
Volveret, Eurydicen vox ipsa et frigida lingua,

