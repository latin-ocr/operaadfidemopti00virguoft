GEORGICA. LIB. 11. 40

ν

Nec modus inserere atque oculos imponere
simplex.
Nam qua se medio trudunt de cortice gemmae,
Et tenues rumpunt tunicas, angustus in ipso
Fit nodo sinus: huc aliena ex arbore germen
Includunt‚ udoque docent inolescere libro.
Aut rursum enodes trunci resecantur, et alte
Finditur in solidum cuneis via3 deinde feraces 79
Plantae immittuntur: nec longum tempus, et in-
Exiit ad coelum ramis felicibus arbos, [gens
Miraturque novas frondes, et non sua poma.
Praeterea genus haud unum, nec fortibus ulmis,
Nec salici, lotoque, nec Idaeis cyparissis:
Nec pingues unam in faciem nascuntur olivae,
Orchades, et radii, et amara pausia bacca,
Pomaque, et Alcinoi silvae: nec surculus idem
Crustumiis, Syriisque piris, gravibusque volemis,
Non eadem arboribus pendet vindemia nostris,
Quam Methymnaeo carpit de palmite Lesbos. 90
Sunt Thasiae viteS‚ sunt et Mareotides albae;
Pinguibus hae terris habiles, levioribus illae.
Et Passo Psithia utilior, tenuisque Lageos
Tentatura pedes olim, vincturaque linguam,
Purpureae, Preciaeque: et quo te carmine dicam,
Rhaetica? nec cellis ideo contende Falernis,
Sunt et Aminaeae vites, firmissima vina;
Tmolus et assurgit quibus, et rex ipse PhanaeuS,
Argitisque minor, cui non certaverit ulla,
Aut tantum fluere, aut totidem durare per annos.
Non ego te, Dis et mensis accepta secundiS, 101
Transierim, Rhodia, et tumidis, Bumaste, racemis,
Sed neque quam multae species, nec nomina quae
sint, [refert.
Est numerus; neque enim numero comprendere
Quem qui scire velit, Libyci velit aequoris idem

