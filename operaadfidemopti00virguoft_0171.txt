ι animnos ωε. 1v. 167

Illam Terra parem, ira irritata Deorum, [rem
Extremam (ut perhibent) Coeo Enceladoque soro-
Progenuit; pedibus celerem et pernicibus alis. 180
Monstrum horrendum, ingens : cui quot sunt
corpore plumae,
'rot vigiles oculi subter (mirabile dictu),
Tot linguae, totidem ora sonant, tot subrigit aures-
Nocte volat coeli medio terraeque per umbram,
Stridens, nec dulci declinat lumina somno.
Luce sedet custos aut summi culmine tecti,
Turribus aut altis, et magnas territat urbes;
Tam ficti pravique tenax, quam nuntia veri.
Haec tum multiplici populos sermone replebat
Gaudens, et pariter facta atque infecta canebat:
Venisse AEneam‚Trojano a sanguine cretum, 191
Cui se pulchra viro dignetur jungere Dido;
Nunc hyemem inter se luxu, quam longa, fovere,
Regnorum immemores, turpique cupidine captos.
Haec passim Dea foeda virfim diffundit in ora.
Protenus ad regem cursus detorquet larbam,
Incenditque animum dictis, atque aggerat iras.
Hic Ammone satus, rapta Garamantide Nym-
plia,
Templa Jovi centuni latis immania regnis, 199
Centum aras posuit; vigilemque sacraverat ignem,
Excubias Divfim aeternas, pecudumque cruore
Pingue solum, et variis florentia limina sertis.
Isque amens animi et rumore accensus amaro,
Dicitur ante aras, media inter numina Divfim,
Multa Jovem manibus supplex orasse supinis:
Jupiter omnipotens, cni nunc Maurusia pictis
Gens epulata toris Lenaeum libat honorem,
Aspicis haect an te, genitor, cum fulmina torques,
Nequicquam horremus? caecique in nubibus ignes
Terrificant animos, et inania murmura miscent?

