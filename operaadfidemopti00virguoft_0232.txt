228 P. V1RG1L11 Manoms

Quae regio Anchisen, quis habet locus? illius ergo
Venimus, et magnos Erebi tranavimus amnes.
Atque huic responsum paucis ita reddidit heros ε
Nulli certa domus : lucis habitamus opacis,
Riparumque toros et prata recentia rivis
Incolimus. Sed vos, si fert ita corde voluntas,
Hoc superate jugum, et facili jani tramite sistam.
Dixit ; et ante tulit gressum, camposque nitentes
Desuper ostentat3 debinc summa cacuminalin-
quunh .

At pater Anchises penitus convalle virenti
Inclusas animas, superumque ad lumen ituras, (iso
Lustrabat studio recolens ; omnemque suorum
Forte recensebat numerum, carosque nepotes,
Fataque, fortunasque virssm, moresque,manusque.
Isque ubi tendentem adversum per gramina vidit
AEnean ε alacris palmas utrasque tetendit;
Effusaeque genis lacrymae, et vox excidit ore ε
Venisti tandem, tuaque expectata parenti
Vicit iter durum pietas? datur ora tueri,

Nate, tua, et notas audire et reddere voces? 689
Sic equidem ducebam animo rebarque futurum,
Tempora dinumerans; nec me mea cura fefellit.
Quas ego te terras et quanta per aequora vectum,
Accipio! quantis jactatum, nate, periclis!
Quam metui, ne quid Libyae tibi regna nocerent!
Ille autem: Tua me, genitor, tua tristis imago
Saepius occurrens haec limina tendere adegit.
Stant sale Tyrrheno classes. Da jungere dextram,
Da, genitor; teque amplexu ne subtrahe nostro.
Sic memorans, largo fletu simul ora rigabat.
Ter conatus ibi collo dare brachia circuni ; 700
Ter frustra comprensa manus effugit imago,

Par levibus ventis, volucrique simillima somno.

Interea videt AEneas in valle reducta

