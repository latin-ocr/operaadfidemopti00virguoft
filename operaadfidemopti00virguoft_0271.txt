AENEmos Lm. v111. 207

Coelo ostendunt-um pedibusque informe cadaver
Protrahitur. Nequeunt expleri corda tuendo
Terribiles oculos, vultum, villosaque setis
Pectora semiferi, atque extinctos faucibus ignes·
Ex illo celebratus honos, laetique minores
Servavere diem, primusque Potitius auctor,
Et domus Herculei custos Pinaria sacri, 270
Hanc aram luco statuit: quae Maxima semper
Dicetur nobiS‚ et erit quae maxima semper. [dum
Quare agite, ojuvenes, tantarum in munere lau-
Cingite fronde comas», et pocula porgite dextris,
Communemque vocate Deum, et date vina vo·
lenteS.
Dixerat: Herculea bicolor cum populus umbra
Velavitque comas, foliisque innexa pependit;
Et sacer implevit dextram scyphus. Ocyus omnes
In mensam laeti libant, Divosque precantur.
Devexo interea propior fit vesper Olympo; 280
Jamque sacerdotes, primusque Potitius, ibant
Pellibus in morem cincti, flammasque ferebant.
Instaurant epulas, et mensae grata secundae
Dona ferunt, cumulantque oneratis lancibus aras.
Tum Salii ad cantus, incensa altaria circum,
Populeis adsunt evincti tempora ramis. [des
Hic juvenum chorus; ille senum ε qui carmine lau-
Herculeas et facta ferunt ; ut prima novercae
Monstra manu, geminosque premens eliserit an·
gues ;
Ut bello egregias idern disjecerit urbes, ί290
Trojamque‚OEchaliamque ; ut duros niillelabores
Rege sub Eurystheo, satis Junonis iniquae,
Pertulerit. Tu nubigenas, invicte, bimembres,
Hylaeumque, Pholumque, manu, tu Cressia mac-
Prodigia, et vastum Nemea sub rupe leonem. [tus
Te Stygii tremuere lacus; te janitor Orci,

