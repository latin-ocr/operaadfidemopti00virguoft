152 P. VIRGILII MARONts

Quam tuta possis urbem componere terra.

Signa tibi dicam, tu condita mente teneto.

Cum tibi sollicito secreti ad fluminis undant
Littoreis ingens inventa sub ilicibus sus, 390
Triginta capitum foetus enixa jacebit,

Alba, solo recubans, albi circum ubera nati 3

Is locus urbis erit: requies ea certa laborum.
Nec tu mensarum morsus horresce futuros.

Fata viam invenient, aderitque vocatus Apollo.
Has autem terraS‚ Italique hanc littoris oram,
Proxima quae nostri perfunditur aequoris aestu‚
Effuge: cuncta malis habitantur moenia Graiis.
Hic et Narycii posuerunt moenia Locri,

Et Salentinos obsedit milite campos 400
Lyctius Idomeneus: hic illa ducis Meliboei
Parva Philoctetae subnixa Petelia muro.

Quin, ubi transmissae steterint trans aequora classes,
Et positis aris jam vota in littore solves;
Purpureo velare comas adopertus amictu ;

Ne qua inter sanctos ignes in honore Deorum
Hostilis facIes occurrat, et omina turbet.

Hunc socii morem sacrorum, hunc ipse teneto:
Hac casti maneant in religione nepotes.

Ast ubi digressum Siculae te admoverit orae 410
¹sentus, et angusti rarescent claustra Pelori;
Laeva tibi telluS‚ et longo laeva petantur

AEquora circuitu: dextrum fuge littus et undas.
Haec loca, vi quondam et vasta convulsa ruina
(Tantum aevi longinqua valet mutare vetustas)
Dissiluisse ferunt: cum protenus utraquc tellus
Una foret: venit medio vi pontus, et undis
Hesperium Siculo latus abscidit, arvaque et urbes
Littore diductas angusto interluit aestu.

Dextrum Scyllalatus‚ laevum implacata Charybdis
obsidam atque imo barathri ter gurgite vastos 421

