310 P. v1no1L11 MARoms

Corytique leves humeris, et letifer arcus.

Una torvus Abas: huic totum insignibus armis
Agmen, et aurato fulgebat Apolline puppis. 171
Sexcentos illi dederat Populonia mater
Expertos belli juvenes: ast Ilva trecentos,
Insula inexhaustis Chalybum generosa metallis.
Tertius‚illehominum DivumqueinterpresAsylas,
Cui pecudum fibrae, coeli cui sidera parent,

Et linguae volucrum, et praesagi fulminis ignes;
Mille rapit densos acie, atque horrentibus hastis,
Hos parere jubent Alpheae ab origine Pisae,
Urbs Etrusca solo. Sequitur pulcherrimus Astur,
Astur equo fidens et versicoloribus armis. 181
Tercentum adjiciunt(mens omnibus unasequendi)
Qui Caerete domo, qui sunt Minionis in arvis;
Et Pyrgi veteres, intempestaeque Graviscae.

Non ego te, Ligurum ductor fortissime bello,
Transierim‚ Ciny ra; et paucis comitate Cupavo,
Cujus olorinae surgunt de vertice pennae. [nae.)
(Crimen amor vestrum, formaeque insigne pater-

Namque ferunt luctu Cycnum Phaetontis amati,
Populeas inter frondes umbramque sororum 190
Dum canit, et moestum musa solatur amorem,
Canentem molli pluma duxisse senectam,
Linquentem terras. et sidera voce sequentem.
Filius aequales comitatus classe catervas,
Ingentem remis Centaurum promovet: ille
Instat aquae, saxumque undis immane minatur
Arduus, et longa sulcat maria alta carina.

Ille etiam patriis agmen ciet Ocnus ab oris,
Fatidicae Mantus et Tusci filius amnis, 199
Qui muros matrisque dedit tibi, Mantua, nomen;
Mantua, dives avis, sed non genus omnibus unuin.
Gens illi triplex, populi sub gente quaterni,
Ipsa caput populis; Tusco de sanguine vires.

